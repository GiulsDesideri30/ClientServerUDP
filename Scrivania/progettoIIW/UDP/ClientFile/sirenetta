C'era una volta, una

sirenetta di nome Ariel,

figlia del re del mare.

Abitava in un fantastico

regno sottomarino, ma il

suo sogno era vivere sulla

terra. Re Tritone scoprì che

spesso la figlia saliva in superfice per osservare gli uomini,

anche se era vietato. "Ariel ha bisogno di qualcuno che la

sorvegli e la tenga fuori dai guai!" ordinò allora al granchio

Sebastian. Nessuno però poteva fermare Ariel! Un giorno si

avvicinò ad una barca, dove vide Eric, un

bellissimo principe. Improvvisamente,

scoppiò una terribile tempesta e il

giovane precipitò in mare. Sarebbe

sicuramente annegato, se la

sirenetta non fosse corsa in suo

aiuto, portandolo a riva. "Com'è

bello!" esclamò accarezzandogli il

volto e gli cantò una tenera canzone d'amore. Poi, quando

il principe riaprì gli occhi, si tuffò veloce in mare. Re Tritone

seppe subito ciò che aveva fatto Ariel. "I contatti tra il mondo

umano e il mondo marino sono vietati!" gridò il re. "Papà,

io lo amo!" confessò la sirenetta. Poi

andò da Ursula, la strega del mare, che

promise di trasformarla in donna,

ma aggiunse: "Prima che il sole

tramonti il terzo giorno, il principe deve

darti un bacio d'amore". "Se non lo farà, tornerai ad essere una

sirena e mi apparterrai," concluse e, in cambio del suo aiuto,

volle che Ariel le donasse la voce. La sirena accettò: subito la

coda si mutò in gambe. Aiutata dal

pesciolino Flounder e da Sebastian,

raggiunse la riva, dove incontrò

Eric. Il principe, accortosi che Ariel non poteva

parlare, le offrì il suo aiuto e la condusse a

palazzo. Se avesse saputo che era stata lei a salvarlo! Eric non

era riuscito a scordare il canto della fanciulla che lo aveva

salvato. Ariel comunque gli piaceva e la portò a fare una

romantica gita in barca. Quella fanciulla senza voce era

proprio graziosa ed Eric stava per baciarla... quando due

orribili murene, al servizio di Ursula,

rovesciarono la barca.La strega del

mare, temendo che Ariel riuscisse

a farsi baciare, si trasformò in una

deliziosa ragazza: al collo la conchiglia che custodiva

la voce. Non appena il principe la vide e ne udì il canto,

credette di riconoscere in lei la fanciulla dei suoi sogni e

la volle sposare il giorno stesso.

Ma gli animali amici di Ariel,

scoperto il piano di Ursula, aggredirono la sposa

a bordo della nave nuziale, impedendo il

matrimonio. Durante la lotta, la conchiglia si

ruppe: Ariel riebbe così la sua voce, ma, proprio

allora, il sole del terzo giorno tramontò e lei ritornò sirena.

Immediatamente Ursula, riprese il suo aspetto, afferrò Ariel e la

trascinò con se in mare. Ma il principe l'inseguì negli abissi

marini e, dopo una terribile lotta, riuscì ad avere la meglio

sulla crudele strega del mare. I due giovani

erano salvi! Ariel però sedeva triste su

uno scoglio: Eric era un uomo

e lei invece una sirena. Non

sarebbero mai potuti

stare insieme... Ma ecco arrivare Re Tritone:

"Sembra sul serio molto innamorata, non è vero

Sebastian?" osservò. E, commosso trasformò

 nuovamente Ariel in donna. Il matrimonio fu

celebrato a bordo della nave nuziale. Gli uomini e le

creature del mare, felici che il sogno di Ariel fosse divenuto

realtà, festeggiarono insieme agli sposi.
